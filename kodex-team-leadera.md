# Kodex team leadera

_Jednoduchá příručka, jak být dobrým team leaderem_

Vést lidi není jednoduchá práce nejen v Appliftingu, někteří se s tím prostě narodí a nemusí pro to nic dělat, jiní naopak potřebují více času a trochu prostrčit. Všichni ale každopádně mají stále co zlepšovat. V tomto krátkém souhrnu je orientační mapa pro každého, kdo chce na pozici teamleada obstát. Jedná se v podstatě o guide pro teamleady.

Tento dokument samozřejmě vychází z [Hej kámo kodexu Appliftingu](./kodex-appliftera.md), tak si ho koukej přečíst než se pustíš do tohoto!

## Objektivita - Mám realistické požadavky a všechny měřím stejným metrem

### Pracuj s tím co máš

Fakt se to stalo, vedeš team Applifterů, určitě team skvělých lidí. Je potřeba znát karty, se kterýma hraješ.
Buď si jistý s jakým skill faktorem disponuješ a deleguj dle toho práci. Buď realista a neklaď přehnané požadavky na juniora ani seniora, zadej jim to tak, aby byli všichni ok s tím, že to zvládnou.

### Buď tvrdej, ale fér

Na druhou stranu, když se domluvíte na termínu, vyžaduj jeho splnění, deadliny se musí dodržovat, nebo včas hlásit problém (fail fast).

### Noví lidé, nová krev

Do teamu můžou přijít noví lidé, což je vždycky super, ale může se taky stát, že na to někdo nemá, v Appliftingu to není vždy procházka růžovým sadem. Ty seš ten kdo o tom musí rozhodnout, snaž se to vždycky vnímat nezaujatě, buď fér, ale neber si servítky. Když si nejseš jistej a potřebuješ se poradit, běž a prober to s jiným teamleadem, s klukama z councilu nebo s kýmkoliv o kom si myslíš, že ti může pomoci se správně rozhodnout.

### Plánuj a neber si toho víc, než dokážeš

Známe to, každý už se někdy přecenil, něco blbě nacenil nebo se objevilo něco s čím nepočítal. I přes to se snaž analýze a plánování věnovat fakt velkou pozornost, už to nebude jenom tvůj fail, ale fail celého teamu.

## Vzdělání - Mám zájem o to, aby se můj team ve svých dovednostech zdokonaloval

### Veď lidi kupředu

Dohlížím, aby lidé v mém teamu měli svého mentora a mohli se tak posouvat ve svých zkušenostech dál. S jejich mentorem konzultuji dovednosti a soft-skills, případně nastavujeme společně další cíle, aby byl náš kolega každým dnem lepším.

## Ego stranou - Buď vzorem, nepovyšuj se

### Pomáhej, buď po ruce

Tvým úkolem není lidi v teamu topit s nesmyslných požadavcích, jakmile vidíš, že má někdo s něčím problém, se kterým se neúspěšně trápí už moc dlouho, běž za ním a pomoz mu to vyřešit. Ale zase nechoď moc brzy, nech lidi se ve věcech trochu pohrabat, je třeba ukázat, že v ně věříš! Dělej to zkrátka tak, aby se všichni neustále posouvali ve svých skillech dál.

### Buď zodpovědný

Vést team s sebou nese příjemné úspěchy, ale i faily. Všichni to známe, když se to s*re, tak se to se*e. V takových chvílích neházej vinu na ostatní, naopak se za svoje lidi postav. Show your face, omluv se zákazníkovi a pokus se najít příčinu, kterou s ostatními probereš. Dohodni se na postupu, co všechno uděláte společně pro to, aby se to už příště nestalo.

### Když nevíš, tak nevíš - Přiznej to a najdi řešení v rámci teamu

Neboj se to říct, nikdo není dokonalý. Řekni teamu, že si nejseš jistý, hlavně nemlž. Pak vstaň, zjisti co je třeba. Na řešení nemusíš vždy pracovat sám. Zásadní otázky probírej s celým teamem, jednotivosti můžeš řešit sám, nebo je můžeš delegovat na jednotlivé členy teamu.

## Jsi frontmanem Appliftingu - Najdi v sobě ambasadora

### Komunikace se zákazníkem

Stane se ti mnohokrát, že bude potřeba něco probrat se zákazníkem. Pokus se odhadnout situaci a vhodně jednat, aby si neudělal ostudu sobě ani Appliftingu. Ale zase se nepřetvařuj, máme svojí identitu. Když myslíme ambasadora, nemyslíme populistu, spíš člověka slušného, s citem pro situaci.

### Komunikace vnitřní, teamová

Máš zodpovědnost, tak se snaž zvládat i interní komunikaci. Občas musíš vést standupy, statusy nebo třeba debaty. Je dobré, když tomu dáváš úroveň. Jak vědomostně, tak formálně.

## Changelog

| Verze | Datum      | Popis změny              | Autor             |
| ----- | ---------- | ------------------------ | ------------------|
| v0.1  | 9.6.2018   | Initial internal release | Jan Hauser        |
| v0.2  | 30.10.2018 | Public release           | Prokop Simek      |
| v0.3  | 29.11.2018 | Stylistical edit         | Vratislav Kalenda |
