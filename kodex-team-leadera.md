# Hej kámo kodex Appliftingu

_Jednoduchá příručka, jak být dobrým team leaderem_

Ahoj, jsme moc rádi, že ses rozhodl být frontmanem pro svůj tým v Appliftingu. Doufáme, že tě to bude bavit a dokážeš tým držet pohromadě, aby táhnl za jeden provaz, protože jen tak, bude tvůj tým nejsilnější. Níže najdeš několik zásad pro to, abys byl dobrým team leaderem a tvůj tým s tebou dělal rád.

## Členové týmu - Snažím se, aby se tým neustále posouval dál

### Noví lidé, nová krev

Každý člen přináší do týmu nový náboj a energii. Na začátku bych měl kolegu svědomitě uvést do projektu a sledovat jeho výkon. V průběhu zkušební doby si s ním otevřeně povídám o jeho výkonech a pocitech z nového týmu. Nejpozději na konci zkušební doby udělám evaluaci jeho zkušeností, výkonu a finanční odměny. Když nový člen neprokázal, že na danou pozici stačí, navrhnu mu finanční narovnání na adekvátní pozici nebo ukončení spolupráce.

### Můj zkušený tým

Dohlížím, aby lidé v mém týmu měli svého mentora a mohli se tak posouvat ve svých zkušenostech dál. S jejich mentorem konzultuji dovednosti a soft-skills, případně nastavujeme společně další cíle, aby byl náš kolega každým dnem lepším.

## Changelog

| Verze | Datum      | Popis změny     | Autor  |
| ----- | ---------- | --------------- | ------ |
| v0.1  | 30.10.2018 | Initial release | Prokop |
