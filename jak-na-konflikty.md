# Jak zvládat konflikty s kolegou?

Následující příručka ti pomůže zvládat konfliktní situace mezi tebou a ostatními Appliftery. V kodexu se dočteš, že řešení konfliktů je přirozenou součástí každé organizace. Proto je důležité, abys věděl, jak ke konfliktu přistupovat tak, abys minimalizoval jeho toxicitu pro tebe a pro tvého kolegu a přitom aby tvé jednání směřovalo k jeho vyřešení.

## Příprava

Před tím, než začneš s kolegou konflikt řešit, je dobré si v hlavě / na papíře ujasnit pár věcí. 

**Cílem přípravy není mít co nejvíc argumentů k tomu, abys svůj protějšek "ubil"!** Cílem je schopnost nahlédnout na danou věc z více úhlů, vžít se do tvého kolegy a pochopit jeho motivaci a chování.

- Co je věcným "odemočněným" předmětem konfliktu? Jak se daná věc dá říct co nejvíc věcně?
- Jak bude předmět konfliktu vnímat/vidět kolega?
- Jaké kolem toho máš emoce? Jak se cítíš?
- Jaké kolem toho bude mít emoce kolega? 
- Jaké asi byly motivace kolegy?

## Před konfliktem

Pokud máš s nadcházejícím konfliktem spojeno hodně negativních emocí, zkus je nejdříve zmírnit. Sedni si sám v tiché místnosti na 5 minut a zamedituj si o tvém kolegovi. Soustřeď se na jeho kladné vlastnosti a hezké věci, co jste spolu zažili. Uvědim si, že nacházející konflikt je pravděpodobně něco, čemu se za půl roku nad pivem zasmějete.

## Vyvolání řešení konfliktu

Zastav si svého kolegu v soukromí a popros ho, jestli by si na tebe na chvilku neudělal čas. Řekni mu, že s ním potřebuješ vyřešit nějaké pnutí (klidně to můžeš říct přátelštější/vtipnější formou ;-)). Pokud čas nemá, domluv se na čase, kdy se to bude oběma stranám hodit.

## Řešení konfliktu

Konflikt řeš někde, kde budete mít soukromí a když na to budete mít dostatečné množství času.

Postupuj volně dle následujícíh bodů. Popros kolegu aby ti naslouchal a nepřerušoval tě.


1. **Tohle se stalo/Tohle se děje** => Popiš bez emocí to co se stalo (předmět konfliktu). 
2. **Takhle se kolem toho cítím** => Popiš jaký má na tebe předmět konfliktu emocionální dopad. Pokus se svoje emoce regulovat tak, aby to ten druhý ustál.
3. **Potřeboval bych, aby se tohle stalo/změnilo** => Popiš, jakou očekáváš u kolegy změnu v jeho chování/jeho přístupu.

Teď je řada na tobě abys kladl otázky ty, nepřerušoval a naslouchal tvému kolegovi. Upozaď ego a snaž se kolegu pochopit.

1. **Co se podle tebe stalo? / Co se děje?** => Zeptej se kolegy jak předmět konfliktu vidí on. 
1. **Jak se kolem toho cítíš?** => Zeptej se kolegy, jaké má kolem celé situace emoce.
1. **Co ode mě potřebuješ, aby se to stalo/změnilo** => Zeptej se kolegy, co potřebuje od tebe, aby ti byl schopný vyhovět.

Společně se domluvte na dalším postupu.

Vyjádři svůj respekt a lolegovi poděkuj za ochotu a odvážnost konflikt otevřeně a upřímně řešit. 


## Když se nedaří najít řešení

Pokud se vám neadří se domluvit na dalším postupu, který by byl pro vás dva oba přijatelný, je na čase přizvat do řešení mediátora. 

"Vypadá to, že se nám samotným nedaří shonout na dalším postupu. Kdo by nám mohl pomoci najít řešení? Komu oba dva důvěřujeme?"

Ideální mediátor je:
* Důvěryhodný pro obě strany
* Někdo, kdo má vhled do problematiky
* Nezaujatý v daném problému

Za mediátorem zajďete dohromady a poproste ho o mediaci společně. 

## Role mediátora

Pokud tě někdo poprosí, abys byl mediátorem konfliktu, předně jim poděkuj, že ti svěřují tak důležitou a soukromou záležitost. Mediaci přijmi pouze, pokud se na to cítíš. 

Jako mediátor:

* Si vyslechni obě strany (ideálně postupuj dle sekcí v kapitole řešení konfliktu)
* Nehodnoť, pouze nabízej různé pohledy na situaci
* Parafrázuj řečené věci, snaž se budovat konsenzus
* Otevřenými otázkami se snaž oboum dvoum stranám rozšířit pochopení situace

Pokud se ani za pomocí mediace nedaří konflikt vyřešit, přichází na řadu řešení s radou starších.


## Řešení s radou starších

Řešení s radou starších probíhá podobně, jako řešení s mediátorem. 

Pokud se po čase nedaří najít cestu akceptovatelnou pro obě strany, tak má rada starších právo rozhodnout hlasováním. Toto je ovšem krajní varinta, ke které by mělo docházet naprosto výjmečně. Morální autorita rady starších by měla být dostatečná k vyřešení většiny konfliktů bez nutnosti rozhodovat za účastníky konfliktu.